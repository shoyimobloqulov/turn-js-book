<div class="book-content">

<!-- <h1> <b> Abu Abdullo Muhammad Ibn Muso al - Xorazmiy</b> </h1> -->

<p style="text-align: justify; text-indent: 0px;">
	U Buxoro va Samarqand oralig‘ida joylashgan Dabusiya qishlog‘ida 978 yilda tug‘ilib voyaga yetgan va 1039 yil Buxoroda hayotdan ko‘z yumib, Imom Abu Bakr Tarxon maqbarasi yaqinida dafn etilgan. Dabusiy fiqh ilmini ikki buyuk faqihlar Abu Bakr Muhammad ibn Fazl Buxoriy va Abu Bakr Jassosning shogirdi bo‘lmish Abu Ja’far ibn Abdullo Ustrushaniydan o‘rganib fiqh, usul ul-fikh, xilof, jadal va tasavvuf ilmlari bo‘yicha iqtidorli olim darajasiga ko‘tarildi. Uning ilmiy salohiyati va tengsiz iste’dodi barcha olimlar tomonidan e’tirof etilgan. “Vafayot ul-a’yon”, “Toj ut-tarojim”, “AlJavohir ul-muziya” va “Al-Favoid ul-bahiya” kitoblarida zikr etilishicha, u har doim Buxoro, Samarqand shaharlarida mashhur va taniqli olimlar bilan munozara olib borgan. Abu Zayd Dabusiy hanafiy mazhabi bo‘yicha qimmatli asarlar muallifi bo‘lib, bundan “ilm ul-xilof” (xilof ilmi) – islom huquqi bo‘yicha qiyosiy huquqshunoslik faniga asos solgan olim edi. U yozgan kitoblar quyidagilardan iborat: 
</p>
<p style="text-align: justify; text-indent: 0px;margin: -5px 0;">
	1. “Ta’sis un-nazar” (“Qarashlarni asoslash”).
</p>

<p style="text-align: justify; text-indent: 0px;margin: -5px 0;">
	2. “Taqzim ul-adilla” (“Dalillarni baholash”).
</p>



 
 

</div>
<span class="page-number">54</span>