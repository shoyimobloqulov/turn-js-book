<div class="book-content">

<!-- <h1> <b> Abu Abdullo Muhammad Ibn Muso al - Xorazmiy</b> </h1> -->

<p style="text-align: justify; text-indent: 0px;margin: -5px 0;">
	og‘rig‘ini davolashda foydalanadilar va shu muxtasar asar unday odamlarga yetarli bir qo‘llanma bo‘lib qolishi mumkin. Shu sababdan bu faqirga ushbu kitobni yozish zarurati tug‘ildi. Natijada, ularning iltimosini kabul qilishdan boshqa choram qolmadi. Shundan so‘ng tajribamda nimaiki uchragan bo‘lsa, ustozlarimdanmi, ota va birodarlarimdanmi, kimdan nimani o‘rgangan bo‘lsam yana bizdan oldin o‘tgan olimlar asarlaridan eng sara, qaymoq gaplarini, tajribadan o‘tganlarining barchasini to‘pladim, keyin ularning eng yaxshilarini saylab she’riy yo‘l bilan bu kitobni yozishga kirishdim. Bu yerda shuni aytish kerakki, kitobni she’r bilan yozishdan maqsad uni o‘qish va yodlash oson bo‘lishi, tushunish yengil bo‘lishi uchun edi. Bu qisqa asar nihoyasiga yetgach, unga «Zubdayi manzuma» («Nazmlar qaymog‘i») deb nom qo‘yildi. Manbalar xabar berishicha, Shoh Ali Kahhol X asrda o‘tgan Ali ibn Isoning «Tazkirat al-Kahholin» («Okulistlarga esdalik kitob») asarini arab tilidan fors tiliga tarjima qilgan.
</p>

<p style="text-align: justify; margin: 5px 0;">
	Tarjima Toshkent xoni Baroqxon farmoni bilan 951/1544 yili bajo keltirilgan.
</p>
 
 
 

</div>
<span class="page-number">63</span>