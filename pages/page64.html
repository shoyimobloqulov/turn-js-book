<div class="book-content">

<!-- <h1> <b> Abu Abdullo Muhammad Ibn Muso al - Xorazmiy</b> </h1> -->

<p style="text-align: justify; text-indent: 0px;margin: -5px 0;">
	Tarjimaning bir nusxasi bizgacha yetib kelgan, u O‘zbekistan Respublikasi FASHI qo‘lyozmalar fondida saqlanadi, hajmi 92 varaq. Asar 1714 yili buxorolik Abduhafiz ibn Abdulg‘afur qo‘li bilan ko‘chirilgan. Bu asar uch qism— maqoladan iborat bo‘lib, anatomiya, tashqi va ichki kasalliklarga bag‘ishlangan. Asarda qadimgi yunon va arab tabiblarining fikr-mulohazalari bilan qorilgan, kasalliklarni tuzatishda Klavdiy Galen (130-200), Xunayn ibn Ishoq (vafoti 873) va boshqa olimlar fikriga tayanib ish ko‘rgan.
</p>

<h1> <b> Ubaydulloh Kahhol  </b> </h1>

<p style="text-align: justify; margin: -5px 0;">
	 XVI asrda yashagan tib olimidir. Kahholning ota-bobosi tib ilmida shuhrat qozongan va tibbiy asarlar yozganlar. Ubaydullohning otasi Muhammad Yusuf ham zo‘r e’tiborli tabib bo‘lib, «Risola fi-t-taxqiq va-t-tafsirot an-nabz» («Tomir orqali kasallikni aniqlash haqida risola») nomli tibbiy asar yozgan.Ubaydulloh Kahhol Toshkent xoni Darvishxonning shaxsiy tabibi bo‘lgan. Kahhol Ibn Sino, Iloqiy, Abu Bakr Roziy, Najibuddin Samarqandiy va Jurjoniy asarlaridan foydalangan holda o‘zining «Shifo ul-alil» asarini yozadi.  
</p>
 
 

</div>
<span class="page-number">64</span>