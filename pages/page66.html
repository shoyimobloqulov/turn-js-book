<div class="book-content">

<!-- <h1> <b> Abu Abdullo Muhammad Ibn Muso al - Xorazmiy</b> </h1> -->

<p style="text-align: justify; text-indent: 0px;margin: -5px 0;">
	Abu Sulaymon Banokatiy deyilishiga qaraganda, u XIV asrda Banokat shahrida tug‘ilgan. Keyinchalik Banokat shahrini Shohruxiya deb ham ataganlar. «Haft iqlim» asarida keltirilishicha, bu shaharning boshqa nomi Shosh yoki Choch deb atalgan.Banokatiy G‘ozonxon davrida (701/1301—1302 yillari) saroy shoiri ham bo‘lgan va «Malik ush-shuaro» (shoirlar peshvosi—shohi) degan laqabini olishga muyassar bo‘lgan. U 730 (1329-1330) yili vafot etgan. Toshkentda saqlanayotgan XVI asrda ko‘chirilgan Banokatiy asarining yettinchi qismida Mavlono Tojuddin Banokatiyning katta o‘g‘li Nizomuddin Alining nomi keltirilgan. Ma’lum bo‘ladiki, Faxruddin Alining Nizomuddin Ali degan akasi bo‘lgan. U ham o‘z davrining olimlaridan bo‘lgan. Abu Sulaymon Banokatiy tarixnafis olim sifatida o‘zining umumiy tarixga oid «Ravzat uli-l-albob fi-at-tavorix va al-ansob» («Ulug‘ kishilarning tarixi va nasablari haqida oqillar bog‘i») asarini yozadi. Uni qisqacha qilib «Tarix-i Banokatiy» deb ataganlar.Bu asar, Rashidaddinning umumiy tarixga oid mashhur «Jomi’ at-tavorix» nomli tarixiy asarining qisqartirilgan nusxasi bo‘lib,
</p>


 
 

</div>
<span class="page-number">66</span>