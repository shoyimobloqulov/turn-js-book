<div class="book-content">

<!-- <h1> <b> Abu Abdullo Muhammad Ibn Muso al - Xorazmiy</b> </h1> -->


<h1> <b> Muhammad Iloqiy (vafoti 1141)   </b> </h1>

<p style="text-align: justify; margin: -5px 0;">
	 Muhammad Iloqiyning to‘la ismi Muhammad ibn al-Ali al-Iloqiydir. Nemis olimi, bibliograf Karl Brokkelman o‘zining «Arab adabiyoti tarixi» deb nomlangan bibliografik asarida bu olim ismini Muhammad ibn Ali al-Iloqiy deb keltiradi. Asli Toshkent yonidagi Iloqdan bo‘lib, durustgina faylasuf edi. Al-Bayhaqiy gapiga ko‘ra, Iloqiy Boharzda turib qolgan, keyin Balxda Alouddin ibn Qumoch dargohida yashagan. Arab ensiklopediyasi «al-A’lom»ning muallifi Xayruddin az-Zirkli ko‘rsatishicha, u Samarqand qishloqlaridan Qatvon jangida, 536/1141 yilda halok bo‘lgan. Muhammad Iloqiy bir necha asarlar ham yozgan. Zaxiruddin Bayhaqiy yozishicha, Iloqiyning «al-Lavohik» («Qo‘shimchalar»), «Do‘stnoma», «Sultonnoma», «Kitob i’dod al-vafq» («Muvofiq tayyorgarlik haqida kitob»), «Kitob al-xayvon» kabi asarlari bo‘lgan. Arab olimi Xayruddin az-Zirkli ham o‘z ensiklopediyasida yuqoridagi asarlari bo‘lganini qayd etib o‘tadi. Manbalarda bu kishining taniqli tabib sifatida ko‘plarni davolagani haqida so‘zlanadi. 
</p>
 
 

</div>
<span class="page-number">72</span>