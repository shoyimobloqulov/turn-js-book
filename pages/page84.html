<div class="book-content">

<!-- <h1> <b> Abu Abdullo Muhammad Ibn Muso al - Xorazmiy</b> </h1> -->

<p style="text-align: justify; text-indent: 0px;margin: -5px 0;">
	xalifalikdan va barcha tortiqlardan voz kechib, uning asosiy qarzi Alloh oldidaligini tushuntirgan. Al-Fudayl ibn Iyyad Makkada 187 yili (hijriy 803 yil) vafot etgan.
</p>

<h1> <b> An-Notiliy   </b> </h1>

<p style="text-align: justify; margin: -5px 0;">
	  Yunon tili va falsafasi hamda aniq fanlar va tabobat haqidagi chuqur bilimlar egasi bo‘lgan. Shuning uchun ham u yosh Abu Ali ibn Sinoga zikr etilgan fanlarning nazariy asoslarini o‘rgatgan ustoz sifatida e’tirof etiladi. Mazkur olimning Ibn Sino hayotida paydo bo‘lishi uning otasi Abdullohning olimlarga bo‘lgan yuksak hurmatining natijasidir. An-Notiliyning ilm-fan rivojiga qo‘shgan hissasi qatorida qadimgi yunon tabibi va dorishunosi Dioskorid Pedaniyning (mil. I asr) “Materia Medica” (“Dori vositalari”, arabchasi: “Kitob al-hashoish”) asarining arab tiliga qilingan tarjimasi alohida o‘rin tutadi. Mazkur yunon olimining arab tilida ijod qilgan tadqiqotchilar orasida ommalashuvi va uning ilmiy yutuqlarining tarqalishi aynan an-Notiliyning tarjimasi tufayli sodir bo‘lgan.
</p>
 
 

</div>
<span class="page-number">84</span>